<!DOCTYPE html>
<html>
<head>
    <meta charset="UTF-8">
    <meta name ="viewport" content="width=device-width">
    <title>LD</title>
    <link rel="stylesheet" href="css/style.css">
</head>
<body>
 <header>
    <h1>Liviu Damian</h1>
 </header> 
  <main>
    <p>S-a născut în familia intelectualilor Ștefan Damian și Eufimia (nume de domnișoară Țurcanu). În 1951 numele poetului apare pentru prima dată în presa periodică. În 1954 este coautor la culegerea colectivă „Glasuri tinere”. În anii 1955-1960 își face studiile la Universitatea de Stat din Chișinău, Facultatea de Istorie și Filologie. Aici Liviu Damian activează în cadrul cenaclului literar „Mihai Eminescu”, publică des, este remarcat în lumea scriitorilor. După absolvire, în 1961, poetul este angajat la redacția ziarului pentru copii „Tânărul leninist”. În 1962 se căsătorește cu Antonina Racu. În 1963 se naște fiul lor Florin. Liviu Damian a fost redactor-șef adjunct al revistei Nistru (1963-1968), secretar al comitetului de conducere al Uniunii Scriitorilor din Moldova (1976-1986). În urma unei boli grave, scriitorul se stinge din viață la 20 iulie 1986 și este înmormântat lângă mama în satul natal. În octombrie 1989 la mormântul din Corlăteni a fost inaugurat un monument al scriitorului. Bustul din bronz a fost realizat de sculptorul Alexandra Picunova și de arhitectul Anatol Gurici. Inscripția „Cuprinde-mă cu liniște, pământule, cum te-am cuprins și eu...” a fost selectată din creația scriitorului de către Grigore Vieru.[2] În anul 1995, în satul de bașnină, are loc inaugurarea Muzeului literar „Liviu Damian”, iar în anul 2000, pe casa în care scriitorul a locuit în ultimii ani de viață, a fost dezvelită o placă comemorativă.</p>
  </main>  
</body>
</html>